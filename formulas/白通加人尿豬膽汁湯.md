---
tags: [溫裡袪寒]
source: 傷寒卒病論
aliases: []
---

# 白通加人尿豬膽汁湯

**來源**: 傷寒卒病論  

---

## 詳細資料
【製法用量】 [[蔥白]] 4莖1兩 [[乾薑]] 1兩 [[附子]] 炮1枚 [[人尿]] 5合 [[豬膽汁]] 1合
【主治】
治少陰病下利脈微者，與白通湯，利不止，厥逆，無脈，乾嘔而煩，服此湯後，脈暴出者死，微續者生。
【加減】
腹痛者，真陰不足也，去蔥，加 [[芍藥]] 二兩以斂陰。
嘔者加 [[生薑]] 二兩以散逆。
咽痛者加 [[桔梗]] 二兩以利咽。
利止脈不出者，加 [[人參]] 二兩以助陽。
【文獻別錄】
按：厥有陰陽二證，陰厥者身涼不渴，脈遲細而微，陽厥者，陽熱極而反厥，雖厥而煩渴譫妄，身復時溫而脈數也。若陽厥極深，至于身冷脈微欲絕，為熱極而將死矣。急以大承氣下之，則厥愈，所謂寒藥反能生厥而令身暖也。若以熱藥助其陽，則陰氣暴絕，陽亦絕而死矣。若陰已先絕，而陽亦將絕于此時而後下之，則陰陽俱竭而亦死矣。陰厥用白通四逆，亦當急投，緩則無及。
【附方說明】
附：蔥熨艾灸法，專治陰毒手足逆冷，腹痛暴絕，服白通湯或四逆湯後，用蔥一大握，以繩纏束，切去兩頭，留白寸許，以火炙熱安臍上，先將麝香半分填臍中，次放蔥餅用熨斗盛火熨，令熱氣從臍入腹，痛甚者連熨二三餅，身溫有汗即瘥，否則不治，或用艾灸關元氣海，〔臍下一寸五分，名氣海，二寸為丹田，三寸名關元。〕各二三十壯，內外協攻，務令一時之內，陰散陽回，得汗而解，〔蔥能通中，艾性溫熱，麝能開竅，助之以火，故有回陽之功。〕或曰用釅醋拌麩皮炒熟，袋盛蒸熨，比前法尤捷。

---

## 比較
