---
tags: [祛痰]
source: 易簡
aliases: []
---

# 截瘧七寶飲

**來源**: 易簡  

---

## 詳細資料
【製法用量】 [[常山]] 酒炒 [[草果]] 煨 [[檳榔]] 青皮 [[厚朴]] 陳皮 [[甘草]] 等分用酒水各一鍾，煎熟，絲綿蓋之，露一宿，於當發之早，面東溫服。
【主治】
治實瘧久發不止，寸口脈弦滑浮大者。不問鬼瘧食瘧，並皆治之。
【文獻別錄】
玉機微義曰：上方乃溫脾燥烈之藥，蓋作脾寒治也。用之亦效者，值病人陰陽相并，脾氣鬱結，濁液凝痰，閉塞中脘，因得燥熱，亦以暫開，所以氣通而疾止，若中氣虛弱，內有鬱火之人，復用燥熱，愈劫愈虛，咎將誰執？
楊仁齋曰：瘧有水有血，惟水飲所以作寒熱，惟瘀血所以增寒熱，常山能逐水固也。若是血證，當加五靈脂桃仁為佐，入生薑蜜同煎，苟無行血之品，何以收十全之功耶？
保命集云：瘧夜發者，乃邪氣深遠而入血分，為陰經有邪，宜加桃仁于桂枝麻黃湯中，發散血中之風寒。
按：瘧晝發屬氣，夜發屬血。

---

## 比較
