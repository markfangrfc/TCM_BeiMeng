---
tags: [理血]
source: 東垣
aliases: []
---

# 秦艽白朮丸

**來源**: 東垣  

---

## 詳細資料
【製法用量】 [[秦艽]] 1兩 [[白朮]] 1兩 [[歸尾]] 酒洗1兩 [[桃仁]] 研1兩 [[枳實]] 麩炒5錢 [[皂角子]] 燒存性5錢 [[澤瀉]] 5錢 [[地榆]] 3錢
麵糊丸。
【主治】
治痔瘡痔漏有膿血，大便燥結，痛不可忍。
【附方說明】
本方除白朮、枳實地榆，加蒼朮、黃蘗、大黃、檳榔、防風、名秦艽蒼朮湯，治同。〔李東垣曰：腸頭成塊者，溼也。作大痛者，風也。大便燥結者，兼受火熱也。是溼熱風燥四氣合邪，當去四者以破氣藥兼之，治法全矣。〕
本方除皂角、枳實、地榆、加防風、升麻、柴胡、陳皮、大黃、黃蘗、紅花、炙草，名秦艽防風湯，治痔漏大便時疼痛。〔東垣曰：如無痛者，非痔漏也。〕
本方用秦艽一味，加羌活、防風、麻黃、升麻、柴胡、藁本、細辛、黃耆、炙草、紅花、名秦艽羌活湯，治痔漏成塊，下垂不任其癢。
本方除地榆，加大黃、紅花，名秦艽當歸湯，治痔漏大便燥結疼痛。〔以上皆東垣方〕

---

## 比較
