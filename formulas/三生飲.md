---
tags: [治風]
source: 無來源
aliases: []
---

# 三生飲

**來源**: 無來源  

---

## 詳細資料
【製法用量】 [[生南星]] 1兩 [[生川烏]] 去皮5錢 [[生附子]] 去皮5錢 [[木香]] 2錢
每服一兩，加人參一兩煎。
【主治】
治中風卒然昏憒，不省人事，痰涎壅盛，語言蹇澀等證。
【文獻別錄】
醫貫曰：觀東垣之論，當以氣虛為主，縱有風邪，亦是乘虛而襲，經曰：邪之所奏，其氣必虛是也。當此之時，豈尋常藥餌所能通達於上下哉？急以三生飲一兩，加人參一兩，煎服即甦，此乃行經治痰之劑，斬關擒王之將，必用人參兩許，驅駕其邪，而補助真氣，否則不惟無益，適以取敗，觀先哲用耆附參附，其義可見，若遺尿手撒口開鼻鼾為不治，然服前藥亦多有生者。
喻嘉言曰：臟為陰可勝純陽之藥，腑為陽必加陰藥一二味，制其僭熱經絡之淺，又當加和榮衛併宣導之藥。

---

## 比較
