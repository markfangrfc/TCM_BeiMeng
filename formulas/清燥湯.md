---
tags: [潤燥]
source: 東垣
aliases: []
---

# 清燥湯

**來源**: 東垣  

---

## 詳細資料
【製法用量】 [[黃耆]] 1.5錢 [[蒼朮]] 炒1錢 [[白朮]] 炒 [[陳皮]] 澤瀉
5分 [[人參]] 茯苓 [[升麻]] 3分 [[當歸]] 酒洗 [[生地黃]] 麥冬 [[甘草]] 炙 [[神麴]] 炒 [[黃蘗]] 酒炒 [[豬苓]] 2分 [[柴胡]] 黃連
炒1分 [[五味子]] 9粒
每服五錢。
【主治】
治肺金受溼熱之邪，痿躄促，胸滿少食，色白毛敗，頭眩體重，身痛肢倦，口渴便秘。
【文獻別錄】
喻嘉言曰：燥與濕相反者也。方名清燥，而以去濕為首務，非東垣具過人之識，不及此矣。
朱丹溪曰：今世風病，大率與諸痿證混同論治，古聖論風痿，條目不同，治法亦異，夫風病外感，善行數變，其病多實，發表行滯，有何不可，諸痿起於肺熱，傳入五臟，散為諸證，其昏惑瘛瘲瞀悶，暴病鬱冒，蒙昧暴瘖，皆屬於火，其四肢不舉，足萎舌強，痰涎有聲，皆屬於土，悉是濕熱之病，當作諸痿論治，大抵祇用補養，若以外感風邪治之，寧免實實虛虛之乎禍乎？或曰：內經治痿，獨取陽明，何也？曰：只諸痿生於肺熱一語，已見大意，金體燥而居上，主氣畏火者也。土性濕而居中，主四肢畏木者也。嗜慾不節，則水失所養，火寡於畏而侮所勝，肺得火邪而熱矣。肺受熱邪則金失所養，木寡於畏而侮所不勝，脾得木邪而傷矣。肺熱則不能管攝一身，脾虛則四肢不為人用，而諸痿之病作矣。瀉南方則肺金清而東方不實，何脾傷之有，補北方則心火阻而肺金不虛，何脾熱之有，故陽明實則宗筋潤，能束骨而利機關矣。治痿大法，無過於此。

---

## 比較
[[清暑益氣湯]]
