---
tags: [經產]
source: 傅青主女科
aliases: []
---

# 順經湯

**來源**: 傅青主女科  

---

## 詳細資料
【製法用量】 [[當歸]] 酒洗5錢 [[大熟地]] 九蒸5錢 [[白芍]] 酒炒2錢 [[丹皮]] 5錢 [[白茯苓]] 3錢 [[沙參]] 3錢 [[黑芥穗]] 3錢
水煎，服一劑而吐血止，二劑而經順，十劑不再發。
【主治】
婦人有經未行之前一二日，忽然腹疼而吐血，人以為火熱之極也，誰知是肝氣之逆乎。夫肝之性最急，宜順而不宜逆，順則氣安，逆則氣動，血隨氣為行止，氣安則血安，氣動則血動，亦勿怪其然也。或謂經逆在腎，不在肝，何以隨血妄行，竟至從口上出也，是肝不藏血之故乎？抑腎不納氣而然乎？殊不知少陰之火，急如奔馬，得肝火直沖而上，其勢最捷，反經而為血，亦至便也，正不必肝不藏血，始成吐血之症。但此等吐血，與各經之吐血有不同者，蓋各經之吐血，由內傷而成，經逆而吐血，乃內溢而激之使然也，其症有絕異，而其氣逆則一也。治法似宜平肝以順氣，而不必益精以補腎矣。雖然，經逆而吐血，雖不大損夫血，而反覆顛倒，未免太傷腎氣，必須於補腎之中，用順氣之法，始為得當。
【方義】
此方於補腎調經之中，而用引血歸經之品，是和血之法實寓順氣之法也，肝不逆而腎氣自順，腎氣既順，又何經逆之有哉。
【加減】
婦人年壯吐血，往往有之，不可作勞症治，若認為勞症，必至肝氣愈逆，非勞反成勞矣。方加 [[茜草]] 一錢， [[懷牛膝]] 八分，尤 [[牛膝]] 八分，尤妙。

---

## 比較
