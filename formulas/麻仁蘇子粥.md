---
tags: [潤燥]
source: 本事方
aliases: []
---

# 麻仁蘇子粥

**來源**: 本事方  

---

## 詳細資料
【製法用量】 [[大麻仁]] 紫蘇子
等分，洗淨，合研，再用水研取汁煮粥啜。
【主治】
治產後大便不通。及老人風秘。
【文獻別錄】
許叔微曰：一婦年八十四，忽腹痛頭痛，惡心不食，醫皆議補脾治風，清利頭目，服藥雖愈，全不進食，其家憂惶，予辨前藥皆誤，此是老人風秘，臟腑壅滯，聚於胸中，則腹脹惡心，不思飲食，上至於顛，則頭痛不清也。令作此粥，兩啜而氣泄，下結糞如椒者十餘枚，漸得通利，不藥而愈矣。

---

## 比較
