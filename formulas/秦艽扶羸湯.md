---
tags: [補益]
source: 直指
aliases: []
---

# 秦艽扶羸湯

**來源**: 直指  

---

## 詳細資料
【製法用量】 [[柴胡]] 2錢 [[秦艽]] 1錢 [[人參]] 1錢 [[當歸]] 1錢 [[鱉甲]] 炙1錢 [[地骨皮]] 5分1錢 [[紫菀]] 1錢 [[半夏]] 1錢 [[甘草]] 炙1錢
加薑棗煎。
【主治】
治肺痿骨蒸，或寒或熱成勞，欬嗽聲嗄不出，體虛自汗，四肢倦怠。
【文獻別錄】
透肌解熱，柴胡、秦芄、乾葛為要劑，故骨蒸方中多用之。
寇宗奭曰：柴胡本經並無一定治勞，甄權、大明並言補虛勞，醫家執而用之，貽害無窮。
李時珍曰：勞有五，若勞在肝膽心，心包有熱，或少陽經寒熱，則柴胡乃手足厥陰少陽必用之藥，勞在脾胃有熱，或陽氣下陷，則柴胡為退熱升清必用之藥，惟勞在肺腎者不可用耳，寇氏一概擯斥，殊非通論。
昂按：楊氏此方，用柴胡為君，則肺勞亦有用之者矣。大抵柴胡能退熱升清，宣暢氣血，昔孫琳治勞瘧而曰熱有在皮膚，在臟腑，在骨髓，在骨髓者，非柴胡不除，則柴胡亦有退骨蒸之力矣。況有滋補之藥以輔之乎？
直指方又云：柴胡之退熱不及黃芩。
李時珍曰：黃芩之退熱，乃寒能勝熱，折火之本也。柴胡之退熱，乃苦以發之，散火之標也。

---

## 比較
