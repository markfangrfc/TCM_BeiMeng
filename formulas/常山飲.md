---
tags: [祛痰]
source: 太平惠民和劑局方
aliases: []
---

# 常山飲

**來源**: 太平惠民和劑局方  

---

## 詳細資料
【製法用量】 [[常山]] 燒酒炒2錢 [[草果]] 煨1錢 [[檳榔]] 1錢 [[知母]] 1錢 [[貝母]] 1錢 [[烏梅]] 2個
薑三片，棗一枚，半酒半水煎，露一宿日未出時，面東空心溫服，渣用酒浸煎，待瘧將發時，先服。一方有良薑甘草，無檳榔，一方加穿山甲、甘草。
【主治】
瘧久不已者，用此截之。
【文獻別錄】
趙以德曰：嘗究本草，知母，草果，常山，甘草，烏梅，檳榔，穿山甲，皆云治瘧，集以成方者，為知母性寒，入足陽明，治獨勝之熱，使退就太陰，草果溫燥，治足太陰獨勝之寒，使退就陽明，二經和則無陰陽交錯之變，是為君藥，常山主寒熱瘧，吐胸中痰結，是為臣藥，甘草和諸藥，烏梅去痰，檳榔除痰癖，破滯氣，是為佐藥，穿山甲穴山而居，遇水而入，則是出入陰陽，貫穿經絡於榮分，以破暑結之邪，為使藥也。惟脾胃 有積痰者，用之收效。
李士材曰：常山生用多用則吐，與甘草同用，亦必吐，若酒浸炒透，但用錢許，每見奇功，未見其或吐也。世人泥於老人久病忌服之說，使良藥見疑，沉疴難起，亦可惜耶？
李時珍曰：常山蜀漆，劫痰截瘧，須在發散表邪，及提出陽分之後，用之得宜，得甘草則吐，得大黃則利，得烏梅穿山甲則入肝，得小麥竹葉則入心，得秫米麻黃則入肺，得龍骨附子則入腎，得草果檳榔則入脾，蓋無痰不作瘧，一物之功，亦在驅逐痰水而已，蜀漆，常山苗也。日發為陽分，夜發為陰分。

---

## 比較
