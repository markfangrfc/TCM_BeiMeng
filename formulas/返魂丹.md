---
tags: [經產]
source: 無來源
aliases: []
---

# 返魂丹

**來源**: 無來源  

---

## 詳細資料
【製法用量】 [[益母草]] 五月五日，六月六日，或小暑日，益母草花正開時，連根採收陰乾，用花葉及子，石臼搗末，蜜丸，或搗汁於砂鍋內，文武火熬成膏服，忌鐵。
【主治】
治月經不調，赤白帶下，胎前產後一切諸病。
【加減】
如胎動腹痛，下血不止， [[當歸]] 湯下。
橫生逆產，胎衣不下，炒鹽湯下。
產後血暈，口渴狂言，產後中風，失音口噤，及血結奔痛，時發寒熱，面赤心煩，或鼻衄舌黑口乾，並 [[童便]] 和酒下。
產後喘嗽，惡心吐酸，脅痛無力，酒下。
產後瀉血，棗湯下。
產後痢疾，米湯下。
產後崩漏， [[糯米]] 湯下。
產後帶下， [[膠艾湯]] 下。
產後二便不通，煩躁口苦， [[薄荷]] 湯下。
凡產後以 [[童便]] 化下一丸，能安魂魄，調經絡，破血痛，經不調者服之則調，久無子者服之則孕。
【文獻別錄】
李時珍曰：益母草根莖花葉實皆可用，若治血分風熱，明目調經，用子為良，若胎產瘡腫，消水行血，則可並用，蓋根莖花葉專於行，子則行中有補也。

---

## 比較
