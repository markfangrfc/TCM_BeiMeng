---
tags: [清熱瀉火]
source: 節庵
aliases: []
---

# 消斑青黛飲

**來源**: 節庵  

---

## 詳細資料
【製法用量】 [[青黛]] 黃連 [[犀角]] 石膏 [[知母]] 元參 [[梔子]] 生地黃 [[柴胡]] 人參 [[甘草]] 加薑、棗煎，入苦 [[(1)]] 酒一匙，和服。
醋也
【功效】
治傷寒熱邪傳裏，裏實表虛，陽毒發斑 [[(1)]] 。
血熱不散，蒸於皮膚則為斑，輕如疹子，重若錦紋，紫黑者熱極而胃爛也。多死，此或因陽證誤投熱藥，或因下早，表熱乘虛入胃，或因下遲，熱留胃中，皆發斑，斑證有六，曰傷寒發斑，或下早，或下遲也。曰溫毒發斑，冬令感寒，至春始發也。曰熱病發斑，冬令感寒，至夏乃發也。因時氣發斑，天疫時行之氣也。治略相同，曰內傷發斑，先因傷暑，次食涼物，逼其暑火浮游於表也。宜加香薷扁豆，曰陰證發斑，元氣大虛，寒伏於下，逼其無根失守之火，上騰薰肺，傳於皮膚，淡紅而稀少也。宜大建中湯，誤投寒劑則殆矣。
【加減】
大便實者去 [[人參]] ，加 [[大黃]] 。
【附方說明】
此足陽明藥也。發斑雖出胃熱，亦諸經之火有以助之，青黛黃連以清肝火，梔子以清心肺之火，元參知母生地以清腎火，犀角石膏以清胃火，此皆大寒而能解鬱熱之毒者，引以柴胡，使達肌表，〔柴胡清少陽相火。〕使以薑棗以和營衛，其用人參甘草者，以和胃也。胃虛故熱毒乘虛入裏，而發於肌肉也。加苦酒者，其酸收之義乎。

---

## 比較
