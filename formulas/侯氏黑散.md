---
tags: [治風]
source: 傷寒卒病論
aliases: []
---

# 侯氏黑散

**來源**: 傷寒卒病論  

---

## 詳細資料
【製法用量】 [[菊花]] 410分 [[防風]] 白朮
10分 [[桔梗]] 8分 [[人參]] 茯苓 [[當歸]] 川芎 [[乾薑]] 桂枝 [[細辛]] 牡蠣 [[礬石]] 3分
右末，用溫酒調方寸匕，服二十日，日三，再冷食服四十日，共六十日止，則藥積腹中不下，熱食即下矣。
【主治】
治中風四肢煩重，心中惡寒不足者，外臺用治風癲。
【文獻別錄】
喻嘉言曰：治風而驅風補虛，誰不能之，至驅補之中而行堵截之法，則非思議可到，方用礬石以固澀諸藥，使積而不散，以漸填其空竅，則舊風盡去，新風不受矣。蓋礬性得冷則止，得熱則行，故又囑以宜冷食也。中風入臟，最防風邪乘虛迸入心中，故以菊花為君，仲景製方，匠心獨創，乃中風證首引此散，豈非深服其長乎？後世悉用腦麝引風入心，莫有知其非者，故舉金匱黑散風引二湯以明其治，腦冰片也。〕附金匱風引湯，大黃、乾薑、龍骨、〔各四兩〕桂枝〔三兩〕、甘草、牡蠣〔各二兩〕、滑石、石膏、寒水石、赤石脂、白石脂、紫石英、〔各六兩〕杵篩取三指撮，煮三沸，溫服，治大人風引癱瘓，小兒驚癇瘛瘲，日數十發，巢氏用治腳氣。
按：黑散風引二湯，喻氏以為仲景聖方，而程雲來金匱直解，又云侯氏黑散風引湯，防己地黃湯，頭風摩膏，礬石湯，所主皆非中風歷節之證，是宋人較正附入唐人之方，遂盡刪之，又云：仲景方書之祖，復取侯氏方為法耶？愚謂仲景多方，豈無祖述，而必創自一人之手乎？方若果佳，雖出自唐宋，其可刪耶？但癱瘓必氣血不足之人，風引湯用大黃為君，又石藥居其大半，獨不曰石藥之氣悍乎？喻氏雖深贊之，亦未知其果嘗以此治風而獲實驗乎？抑亦門外之揣摩云爾也。若黑散之君菊花，又加氣血解表除痰之藥，視此不同矣。
昂按：中風為危篤之證，古方佳者頗少，茲錄續命黑散風引諸劑，要存其源流焉耳。

---

## 比較
