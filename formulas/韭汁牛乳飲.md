---
tags: [潤燥]
source: 丹溪
aliases: []
---

# 韭汁牛乳飲

**來源**: 丹溪  

---

## 詳細資料
【製法用量】 [[韭菜汁]] 牛乳
等分，時時呷之。
【主治】
治胃脘有死血，乾燥枯槁，食下作痛，翻胃便秘。
【加減】
有痰阻者，加薑汁。
【文獻別錄】
朱丹溪曰：翻胃膈噎，大便燥結，宜牛羊乳時時嚥之，兼服四物湯為上策，不可服人乳，人乳有五味之毒，七情之火也。
昂按：膈噎不通，服香燥藥取快一時，破氣而燥血，是速其死也。不如少服藥，飲牛乳，加韭汁或薑汁，或陳酒為佳，丹溪禁用香燥藥，所言補血，益陰，潤燥，和胃，調中，卻無其方，可以意會，治膈噎諸藥，韭汁散瘀，竹瀝薑汁消痰，童便降火，人乳牛乳潤燥補血，蘆根汁止嘔，茅根汁涼血，甘蔗汁和胃，荸薺消食，臚尿殺蟲，或加燒酒米醋白蜜和諸汁頓服亦佳。
【附方說明】
本方去牛乳，加陳酒，治血膈。〔韭汁專消瘀血。〕

---

## 比較
