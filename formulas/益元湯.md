---
tags: [溫裡袪寒]
source: 活人
aliases: []
---

# 益元湯

**來源**: 活人  

---

## 詳細資料
【製法用量】 [[附子]] 炮 [[乾薑]] 艾葉 [[黃連]] 知母 [[人參]] 麥冬 [[五味子]] 甘草
加薑、棗、蔥白煎，入童便一匙，冷服。
【主治】
治面赤身熱，不煩而躁，飲水不入口，名戴陽證。
【文獻別錄】
戴氏曰：煩躁陰陽經皆有之，陽明經胃有燥屎故煩，當下之。太陽經已得汗而煩者，五苓散。少陽亦有煩，宜小柴胡湯。
按：先賢治煩躁俱作，有屬熱者，有屬寒者。治獨煩不躁多屬熱，惟悸而躁者為虛寒; 治獨躁不煩者多屬寒，惟火邪者屬熱。陰煩者少陰為多，由陽氣傳入陰經，陰得陽而煩。自利而煩，渴不眠者，辰砂五苓散。若非是陽氣傳陰，陰氣犯陰經，吐利，手足厥冷而煩，經云陽虛陰乘之故寒，又云陰盛發躁，欲坐井中，吳茱萸湯，甚者四逆湯加蔥白。外有虛煩一證，乃病愈後陰陽未復，時發煩熱，竹葉石膏湯，痰多睡不寧者，溫脾湯，嘔者橘皮湯。

---

## 比較
