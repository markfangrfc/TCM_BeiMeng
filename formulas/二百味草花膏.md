---
tags: [明目]
source: 趙謙
aliases: []
---

# 二百味草花膏

**來源**: 趙謙  

---

## 詳細資料
【製法用量】
羯羊膽 [[蜂蜜]] 入蜜膽中，蒸熟候乾，細研為膏，每含少許，或點目中。又法：臘月入蜜膽中，紙籠套住，懸屋簷下，待霜出，掃取點眼。
【主治】
治目赤流淚，或痛或癢，晝不能視，夜惡燈光。
【文獻別錄】
李時珍曰：肝開竅于目，膽汁減則目暗，目者肝之外候，膽之精華也。故諸膽皆治目疾，點服，說云病有內外，治各不同，內疾既發，非服不除，外疾既成，非點不退，內疾始盛，治流不如塞源，伐枝不如去根，不服藥而除者，未之見也。外障既成，如物污須濯，鏡垢須磨，不點而去者，未之有也。若內障不服而外點，反激其火，動其血氣，無益反損，若外障已成，雖服藥不發不長，而所結不除，當內外夾攻，方盡其妙。

---

## 比較
