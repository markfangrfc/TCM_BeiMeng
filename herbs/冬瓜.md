---
tags: [明目]
family: 葫蘆科
aliases: [無別名]
---

# 冬瓜

**科屬**: 葫蘆科  
**別名**: 無別名  

---

## 詳細資料
【品種來源】
本品為葫蘆科植物冬瓜(
Benincasa hispida
(Thunb.) Cogn.)的成熟果實。
冬瓜
冬瓜
【性味歸經】
甘、淡、涼。入肺、小腸、膀胱經。
【功效】
清熱利水，解暑熱，消熱痰、止咳嗽。肥人常食之，可助於減重。
【主治】
治水腫脹滿、小便不利、瀉痢、諸淋等；治肺熱咳嗽，痰黃粘椆。
【文獻別錄】
《名醫別錄》：「白冬瓜，味甘，微寒。主除小腹水脹，利小便，止渴。」
《本草衍義》：「患發背及一切疔疽，削一大塊，置瘡上，熱則易之，分敗熱毒氣甚良。」
《本草衍義補遺》：「性走與急，久病與陰虛者忌之。《衍義》取其分散熱毒氣，有取于走而性急也。九月勿食，俟被霜食之。不爾，令人成反胃病。又差五淋。」
《本草綱目》：「主驢馬汗入瘡腫痛，陰乾為末塗之。又主折傷損痛。」
《本草經疏》：「白冬瓜內稟陰土之氣，外受霜露之侵，故其味甘，氣微寒，而性冷利，無毒。水屬陰，瓜性亦屬陰，氣類相從，故能利小便，除小腹水脹也。甘寒解胃中之熱，故又能止渴也。弘景：止消渴煩悶，解毒。孟詵：『益氣耐老，除心胸滿，去頭面熱。』大明：『消熱毒癰腫，切片摩痱子。蘇利大小腸，壓丹石毒。』皆得其旨者也。」
《藥性解》：「味甘，性寒，無毒，入脾、胃、大小腸四經。主胸前煩悶作渴，臍下水脹成淋，通大小便，大解熱毒，可貼癰疽，又解丹石毒及魚毒。按：冬瓜味甘，宜入脾；性走而急，宜入大小腸。煩渴諸症皆熱也，其性寒，故能解之。丹溪曰：久病與陰虛者忌服，未被霜而食之，令人成反胃病。」
《本經逢原》：「利大小腸，壓丹石毒。其子治腸癰，去面皯黑，潤肌膚，及作面脂，即《本經》悅澤好顏色之用也。瓜練絞汁服，治五淋，壓丹石毒。」
《本草求真》：「利水消腫解熱。冬瓜（專入腸、胃）味雖甘淡，性甚冷利。故書所述治效，多是消腫定喘，《楊氏家藏方》治十種水氣浮腫，用大冬瓜一枚，切蓋去瓤，以赤小豆填滿，蓋合簽定，以紙筋泥固濟日乾，用糯糠兩大籮，入瓜在內，煨至火盡，取出切片，同赤小豆焙乾為末，糊丸如梧子大。每服七十丸，煎冬瓜子湯下，日三服，小便利為度。止渴，及治癰腫熱毒，切片敷上，熱則易之。壓丹石毒。然惟臟腑有熱者最宜。若虛寒腎冷，久病滑泄，及水衰氣弱體瘦，服之則水氣益泄，而有厥逆滑脫燥渴之虞矣。」
《本草分經》：「甘，寒。瀉熱益脾，利二便，消水腫，散熱毒。」
【注意禁忌】
素體虛寒，胃弱易瀉者慎用。

---

## 圖片
![冬瓜](https://yibian.hopto.org/pic/yao/donggua-1.jpg)
_冬瓜_

![冬瓜](https://yibian.hopto.org/pic/yao/donggua-2.jpg)
_冬瓜_

## 比較：
[[冬瓜子]]
[[冬瓜皮]]
