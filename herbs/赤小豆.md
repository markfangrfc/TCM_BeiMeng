---
tags: []
family: 豆科
aliases: [無別名]
---

# 赤小豆

**科屬**: 豆科  
**別名**: 無別名  

---

## 詳細資料
【品種來源】
赤小豆（Vigna umbellata (Thunb.)Ohwi & H.Ohashi），又名赤豆、紅飯豆，是豆科植物，外形與紅豆相似而稍微細長，致生混淆。飯豆另有其他顏色，以紅色和黃色為主，紅色即赤小豆。赤小豆主要用於中藥材，常與紅豆混用，然而赤小豆藥效較佳。栽培或野生。分佈廣東、廣西、江西及上海郊區等地。藥材以赤小豆品質為好，但貨源不多，漸為赤豆所代替。
【性狀】
赤小豆vs紅豆 (引自Wikipedia http://zh.wikipedia.org/w/index.php?title=Image:RedBeanAndRiceBean.jpg&variant=zh-hk)
赤小豆乾燥種子略呈圓柱形而稍扁，長5～7毫米，直徑約3毫米，種皮赤褐色或紫褐色，平滑，微有光澤，種臍線形，白色，約為全長的2/3，中間凹陷成一縱溝，偏向一端，背面有一條不明顯的稜脊。質堅硬，不易破碎，除去種皮，可見兩瓣乳白色於仁。氣微，嚼之有豆腥味。以身乾，顆粒飽滿，色赤紅發暗者為佳。
【性味歸經】
甘酸，平。
《養生要集》：味苦，溫。
《別錄》：甘酸，平，無毒。
《千金·食治》：甘鹹，平，無毒。
《食性本草》：微寒。
《湯液本草》：氣溫，味辛甘酸，無毒。
入心、小腸經。
《雷公炮製藥性解》：入心經。
《本草新編》：入脾經。
《得配本草》：入手少陰、太陽經。
《本草再新》：入心、肺二經。
【功效】
利水除濕，和血排膿，消腫解毒。
【主治】
治水腫，腳氣，黃疸，瀉痢，便血，癰腫。
【文獻別錄】
《本經》：「主下水，排癰腫膿血。」
《別錄》：「主寒熱，熱中，消渴，止洩，利小便，吐逆，卒澼，下脹滿。」
《藥性論》：「消熱毒癰腫，散惡血、不盡、煩滿。治水腫皮肌脹滿；搗薄塗癰腫上；主小兒急黃、爛瘡，取汁令洗之；能令人美食；末與雞子白調塗熱毒癰腫；通氣，健脾胃。」
《食療本草》：「和鯉魚爛煮食之，甚治腳氣及大腹水腫；散氣，去關節煩熱，令人心孔開，止小便數；綠赤者，並可食。暴利後氣滿不能食，煮一頓服之。」
《蜀本草》：「病酒熱，飲汁。」
《食性本草》；堅筋骨，療水氣，解小麥熱毒。
《日華子本草》：「赤豆粉，治煩，解熱毒，排膿，補血脈。」
《綱目》：「辟溫疫，治產難，下胞衣，通乳汁。」
《本草再新》：「清熱和血，利水通經，寬腸理氣。」
【用法用量】
內服：煎湯，0.3～1兩；或入散劑。外用：生研調敷。
【注意禁忌】
陶弘景：「性逐津液，久食令人枯燥。」
《食性本草》：「久食瘦人。」
《隨息居飲食譜》：「蛇咬者百日內忌之。」
【現代藥理】
每百克含蛋白質20.7克、脂肪0.5克、碳水化物58克、粗纖維4.9克、灰分3.3克、鈣67毫克、磷305毫克、鐵5.2毫克、硫胺素0.31毫克、核黃素0.11毫克、尼克酸2.7毫克。
【現代應用】
治療流行性腮腺炎取赤小豆50～70粒研成細粉，和入溫水、雞蛋清或蜜調成稀糊狀，攤在布上，敷於患處。一般一次即能消腫。治療7例，均獲效果。
治療肝硬化腹水取赤小豆1斤，活鯉魚1條(重1斤以上)，同放鍋內，加水2000～3000毫升清燉，至赤小豆爛透為止。將赤小豆、魚和湯分數次服下。每日或隔日1劑。連續服用，以愈為止。治療2例，服後尿量增加，腹圍減小，精神良好，無不良反應。
【選方】
治水腫坐臥不得，頭面身體悉腫：桑枝燒灰、淋汁，煮赤小豆空心食令飽，饑即食盡，不得吃飯。(《梅師集驗方》)
治卒大腹水病：白茅根一大把，小豆三升，煮取乾，去茅根食豆，水隨小便下。(《補缺肘後方》)
治水腫從腳起，入腹則殺人：赤小豆一升，煮令極爛，取汁四、五升，溫漬膝以下；若已入腹，但服小豆，勿雜食。(《獨行方》)
治腳氣：赤小豆五合，葫一頭，生薑一分(並破碎)，商陸根一條(切)。同水煮，豆爛湯成，適寒溫，去葫等，細嚼豆，空腹食之，旋旋啜汁令盡。(《本草圖經》)
治腳氣氣急，大小便澀，通身腫，兩腳氣脹，變成水者：赤小豆半升，桑根白皮(炙，銼)二兩，紫蘇莖葉一握(銼，焙)。上三味除小豆外，搗羅為末。每服先以豆一合，用水五盞煮熟，去豆，取汁二盞半，入藥末四錢匕，生薑一分，拍碎，煎至一盞半，空心溫服，然後擇取豆任意食，日再。(《聖濟總錄》赤小豆湯)
治傷寒瘀熱在裡，身必黃：麻黃二兩(去節)，連軺二兩，赤小豆一升，杏仁四十個(去皮、尖)，大棗十二枚(擘)，生梓白皮(切)一升，生薑二兩(切)，甘草二兩(炙)。上八味，以水一鬥，先煮麻黃再沸，去上沫，納諸藥，煮取三升，去滓，分溫三服，半日服盡。(《傷寒論》麻黃連軺赤小豆湯)
治急黃身如金色：赤小豆一兩，丁香一分，黍米一分，瓜蒂半分，熏陸香一錢，青布五寸(燒灰)，麝香一錢(細研)。上藥搗細羅為散，都研令勻。每服不計時候，以清粥飲調下一錢；若用少許吹鼻中，當下黃水。(《聖惠方》赤小豆散)
治腸痔大便常血：小豆一升，苦酒五升，煮豆熟，出乾，復納清酒中，候酒盡止，末。酒服方寸匕，日三度。(《肘後方》)
治熱毒下血，或因食熱物發動：赤小豆杵末，水調下方寸匕。(《梅師集驗方》)十治疽初作：小豆末醋敷之，亦消。(《小品方》)
治大小腸癰，濕熱氣滯瘀凝所致：赤小豆、薏苡仁、防己、甘草，煎湯服。(《瘍科捷徑》赤豆薏苡湯)
治小兒天火丹，肉中有赤如丹色，大者如手，甚者遍身，或痛或癢或腫：赤小豆二升。末之，雞子白和如薄泥敷之，乾則易。一切丹並用此方。(《千金方》)
治腮頰熱腫：赤小豆末和蜜塗之，或加芙蓉葉末。(《綱目》)
治小兒重舌：赤小豆末，醋和塗舌上。(《千金方》)
治舌上忽出血，如簪孔：小豆一升，杵碎，水三升，和攪取汁飲。(《肘後方》)
下乳汁：煮赤小豆取汁飲。(《產書方》)
治婦人吹奶：赤小豆酒研，溫服，以滓敷之。(《婦人良方補遺》)
治風瘙癮疹：赤小豆、荊芥穗等分，為末，雞子清調塗之。(《綱目》)
治食六畜肉中毒：燒小豆一升，末，服三方寸匕。(《千金方》)

---

## 圖片
![赤小豆vs紅豆 (引自Wikipedia http://zh.wikipedia.org/w/index.php?title=Image:RedBeanAndRiceBean.jpg&variant=zh-hk)](https://yibian.hopto.org/pic/yao/ceshaodou/800px-RedBeanAndRiceBean.jpg)
_赤小豆vs紅豆 (引自Wikipedia http://zh.wikipedia.org/w/index.php?title=Image:RedBeanAndRiceBean.jpg&variant=zh-hk)_

